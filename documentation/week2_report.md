## Projektin edistyminen

Tällä viikolla panostin projektissa vielä melko paljon neuroverkkojen teorian ymmärtämiseen. Tutustuin ennen kaikkea back propagationin teoriaan. Lisäksi aloitin Network -luokan totetuksen, edistin Layer -luokan forward propagation -funktiota ja toteutin yksikkötestejä Layer -luokalle. Tällä hetkellä Network -layerin metodeista on toteutettu syötteen siirtäminen layerilta toiselle. Lisäksi testikattavuus kerätään automaattisesti ja pylintin konfigurointi on tehty. Käytin projektiin tällä viikolla noin yhden työpäivän.

## Mitä opin tällä viikolla?

Tällä viikolla aiemmin vielä vähän irtonaiseksi jäänyt neuroverkkojen teoria on alkanut muodostua mielessäni selkeäksi kokonaisuudeksi ja ainakin teorian tasolla ymmärrän, miten aion neuroverkon toteuttaa.

## Mikä on tuottanut haasteita?

Suurimpia haasteita tällä hetkellä tuottaa testaus. Koska neuroverkon painojen on tarkoitus olla aluksi satunnaislukuja, on testaaminen hiukan monimutkaista ja siihen liittyy paljon uutta. Lisäksi tuntuu haastavalta näin laajan kokonaisuuden testaaminen ja ylipäänsä sen hahmottaminen, mitä kaikkea ohjelmassa on järkevää testata.

## Mitä teen seuraavaksi?

Seuraavaksi aion toteuttaa Network -luokan yksikkötestit, jotka jäivät tällä viikolla vielä uupumaan. Tämän jälkeen aion aloittaa backward propagationin toteuttamisen.
